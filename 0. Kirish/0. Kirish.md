# Kirish

Bu - Me'yor. Dasturlash sohasida, ko'p yillik tajribaning jamlanmasi. Men buni sizga ilming keng sarhadlarida o'z yo'lingizni topishingiz uchun yozdim. Me'yor mukammal emas va hech qachon bo'lmaydi ham. Bu dasturlash sohasida doimiy rivojlanishni namoyon etib turadi. Garchi bu bir inson tomonidan yozilgan bo'lsada, men hayotim davomida uchratgan va o'rgangan yuzlab insonlarning fikrlar jamlanmasidir.

Me'yor ko'plab turli dasturchilarning yillar davomida to'plagan, umumiy qaraganda asrlarga teng tajribasini o'zida mujassam etadi. Dunyoni kezib, turli sohalarda ishlar ekanman, turli xil dasturchilar bilan ishlash imkoniyatiga ega bo'lganman. Ba'zilari har bir ishning ikir-chikir tafsilotlarigacha e'tibor beradigan telba olimlar bo'lsa, boshqalari yakuniy natijaga eltuvchi vositalardan ko'ra, natija haqida qayg'uruvchi tadbirkor dasturchilar edi. Qolgan o'rganganlarim qatorida, ularning barchasidan, boshqa dasturchilarni ruhlantirib yo'lini yorituvchi va ular amal qilishi mumkin bo'lgan sodda dasturlash ko'rsatmasi nima ekanligini o'rganganman. Shuning uchun men, vaqti kelib dunyoni yaxshi tarafga o'zgartiruvchi dasturiy yechimlarni qiyinchiliksiz topa olishingiz uchun yo'lchi yulduz sifatida xizmat qilishidan umidvor bo'lgan holda ushbu Me'yorni yozdim.

Ushbu Me'yor butun dunyo bo'ylab muhandislar uchun murojaatdir: uni o'qib chiqing va muhandislik sohasiga mos keluvchi muhandislik Me'yorini boyitish uchun ularning tajriba va bilimlaridan bahramand bo'ling. Biz bugungi kunda, Yer, insoniyat va jonzotlarning kelib chiqishini bilgan holda yashayapmiz. Suv necha gradus issiqlikda, qancha vaqtda qaynashini bilamiz. Kema ustalarimiz uzunlik va kenglikning aniq o'lchovlarini bilishadi. Ammo, bizni keng kod ummoni bo'ylab yo'naltiradigan na jadval, na ko'mpas ega emasmiz. Bu buyuk hunarimizni ilm-fan tomonidan belgilangan boshqa me'yorlar kabi hurmat va e'tirof bilan qabul qilish vaqti keldi.

Ushbu Me'yorning qiymati sanoatda endi yo'lini topayotganlar yoki yo'l topishda adashganlar uchun juda katta va me'yor ularni yaxshiroq kelajak sari yo'naltirishi mumkin. Ammo eng muhimi, me'yor har bir muhandis yoki bo'lajak muhandisni texnik jihatlarga emas, balki muhandislik sohasida eng muhim bo'lgan narsaga e'tibor qaratishga ilhomlantirish uchun hamma uchun birdek yozilgan. Muhandislar me'yorning har qanday shaklini ishlatishganda, ular bugungi dunyomizda nimaga erishish mumkinligiga ko'proq e'tibor berishlarini kuzatdim. Muhandislar jamoasi me'yorning qandaydir shakliga amal qilganda, ularning kuchi va diqqati uni qanday amalga oshirish kerakligi haqida emas, balki nimaga erishish mumkinligi haqida ko'proq bo'ladi.

Men ushbu Me'yorda ko'plab me'yorlarni jamladim, soâ€˜ng mualliflik qildim. Umid qilamanki, bu ko'p chalkashliklarni bartaraf qiladi va muhandislarga eng muhim masalalarga e'tibor qaratish imkonini beradi - texnologiyadan yuqori maqsadlar yo'lida foydalanish va unga teng qiymatli maqsadlarni belgilashga ko'maklashadi. Dasturiy ta'minotni loyihalash san'ati va ilmi uzoq yo'lni bosib o'tdi va bugungi kunda inson ega bo'lishi mumkin bo'lgan eng kuchli vositalardan biri ekanligini isbotladi. U to'g'ri tanishtiruvga munosib. Va biz yoshlarga u haqida qanday ta'lim berishimiz muhim.

Mohiyatan, Me'yor - chinakam mustahkam tizimlarga erishishimiz uchun dizayn va ishlanmalarimizni boyitishda davom etuvchi SOLID tamoyillari va boshqa ko'plab amaliyot va namunalarning men tomonimdan taqdim etilayotgan talqinidir. Me'yor har bir muhandisga kundalik ishlarida yo'l-yo'riq topishida yordam berishga qaratilgan. Ammo yanada muhimi, Me'yor har bir muhandisga oyga qo'nadigan, eng murakkab muammolarni hal qiladigan va insoniyatning omon qolishi va evolyutsiyasini ta'minlaydigan mustahkam tizimlarni qurishi kerak bo'lgan paytda, ular kerakli ko'rsatmalarga ega bo'lishini ta'minlaydi.

Me'yor ataylab ma'lum bir texnologiyaga bog'langan emas. Uning printsiplari har qanday dasturlash tiliga taalluqli bo'lishi mumkun va uning "Uchlik Tabiat" asosi loyihaning o'zidan tashqari ixtiyoriy uni rivojlantirish va loyihalash, qarorlarini qabul qilishda yo'l ko'rsatishi mumkin. Me'yor biron bir texnologiyaga bog'liq bo'lmasligi kerak va tanlangan tildan qat'iy nazar, unga amal qilmoqchi bo'lganlar uchun cheklov bo'lmasligi kerak. Men C# tili va .NET frameworkdan faqat ushbu Me'yor tushunchalarini amalga oshirish uchun foydalanaman. Ammo shuni bilingki, bu Me'yorni yozishni dastlabki bosqichlarida men Scala-dan dasturlash tili sifatida ko'p foydalanardim. 

Lekin Me'yor nima uchun muhim? Me'yor har qanday qaror qabul qilishdan oldin mahsus tajriba, bilim va ta'sir doirasini o'lchash yolidir. Shuningdek bu, muhandislar avlodlarining ergashishlari, takomillashtirishlari yoki o'zlari ishlab chiqishlari uchun ilhomlantirishi ko'zda tutilgan. Shu bilan bir qatorda dasturiy ta'minotni me'yorlarsiz yaratish mumkun, lekin eng yaxshi vaqtni eng yaxshi harakatlarga sarflashga kelganda tartibsizlik va adolatsizlikka duchor bo'ladi. Bugungi kunda sanoatimiz me'yorlashtirish nuqtai nazaridan betartiblikda. Malakasiz shaxslar yetakchilik lavozimlariga ega bo'lishi va baxtsiz qarorlar qabul qilish uchun ancha malakali bo'lganlarga ta'sir qilishi mumkin.

Me'yor - dunyoga qilingan eng sevimli ishimdir. U muhandislik tajribasini oshirish va har qanday qiyinchiliklarga yoki o'zgarishlarga bardosh bera oladigan samarali, mustahkam, sozlanishli, kengayadigan va ishonchli tizimlarni ishlab chiqarish uchun ishtiyoq bilan yozilgan.


[**Uzbek**] [Me'yorga Kirish.](https://www.youtube.com/watch?v=FuuWGqyEvuA)

[**English**] [Me'yorga Kirish.](https://www.youtube.com/watch?v=8PveoymxCok)

[**English**] [Me'yor Haqida Ko'p So'raladigan Savollar.](https://www.youtube.com/watch?v=Au7G_y4BkbY)
