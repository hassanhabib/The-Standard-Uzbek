# Kirish

Bu - Me'yor. Dasturlash sohasidagi ko'p yillik tajribaning jamlanmasi. Men buni sizga ilmning keng ummonida o'z yo'lingizni topishingizga yordam berish uchun yozdim. Me'yor mukammal emas va hech qachon bo'lmaydi ham. Bu dasturlash sohasining doimiy rivojlanishini namoyon etib turadi. Garchi bu bir inson tomonidan yozilgan bo'lsada, man hayotim davomida uchratishga va ulardan o'rganishga muyassar bo'lganim yuzlab insonlarning fikrlari jamlanmasidir.

Me'yor ko'plab turli dasturchilarning yillar davomida yig'gan, umumiy qaraganda asrlarga teng tajribasini o'zida jo etadi. Dunyoni kezib, turli sohalarda ishlar ekanman, turli xil dasturchilar bilan ishlash imkoniyatiga ega bo'lganman. Ba'zilari har bir ishning ikir-chikir tafsilotlarigacha e'tibor beradigan telba olimlar edi va boshqa birlari yakuniy natijaga eltuvchi vositalardan ko'ra, natija haqida qayg'uruvchi tadbirkor dasturchilar edi. Boshqa o'rganganlarim qatorida, ularning barchasidan, boshqa dasturchilarni ruhlantirib yo'lini yorituvchi va ular amal qilishi mumkin bo'lgan sodda dasturlash ko'rsatmasi nima ekanligini o'rganganman. Shuning uchun, men vaqti kelib dunyoni yaxshi tarafga o'zgartiruvchi dasturiy yechimlarni qiyinchiliklsiz topa olishingiz uchun yo'lchi yulduz sifatida xizmat qilishidan umidvor bo'lib, ushbu "Me'yor"ni yozdim.

Me'yor - umumdunyo muxandislariga murojaatdir. Uni o'qib chiqishsin va dasturiy ta'minot sanoatiga munosib Me'yorni o'z bilim va tajribalari bilan boyitishsin. Bugungi kunda, Yer, insoniyat va barcha jonzotlarning kelib chiqishini bilgan holda yashayapmiz. Suv necha gradus issiqlikda, qancha vaqtda qaynashini bilamiz. Kema ustalarimiz uzunlik va kenglikning aniq o'lchovlarini bilishadi. Ammo, hanuz kodlar ummoni oralab bizga yo'l ko'rsatuvchi ko'rsatma yoki kompassga ega emasmiz. Endi fanning boshqa me'yorlari kabi kodlashdek buyuk hunarning ham Me'yorlarini ham qadrlash vaqti keldi.
