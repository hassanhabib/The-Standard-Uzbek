# 0.0 Nazariya

## 0.0.0 Kirish

Har qanday tizimni loyihalashda, yetakchilar o’zlarining qarorlarini ma'lum bir nazariya bilan qo'llab-quvvatlashlari kerak. Nazariyalar - dizayn maqsadlari, modellari va simulyatsiyalarining ma'lum bir sohada birlashtirilishini va kengaytirilishini ta'minlashda katta ahamiyatga ega.

Bu qanchalik chalkash tuyulmasin, har qanday tizim, asoschi tomonidan o'ylab topilgan yoki oldingi asoschilardan meros bo'lib qolgan kamida bitta nazariyaning ta'siriga uchraydi. Ta'sir qiluvchi nima yoki kim bo'lishidan qat'iy nazar, asoschi o'zi amal qiladigan nazariyani to'liq tushunishi juda muhim, aks holda bu ularning loyiha andazasini doimiy o'sib-rivojlanayotgan olam bilan hamnafas bo'lishida salbiy ta'sir ko'rsatadi.

Har qanday nazariya qanchalik sodda bo'lsa, boshqa yaratuvchilarning qabul qilishi va asl ishlab chiquvchining ko'zlaganidanda kengaytirishi osonlashishini erta anglab yetdim. Koinotni tushunib bo'lmaydigan darajada murakkab deyuvchilardan ko’ra, uni sodda andaza ustiga qurilgan deb qabul qiluvchilar, uning go’zalligidan bahramand bo’lishlari ancha osonroq.

Koinot haqidagi nazariyani - omon qolish, evolyutsiya va zavqlanish hissi haqidagi har xil hikoyalar bilan boyitib, hayotdagi maqsadni yanada aniqlashtirishi mumkin.

## 0.0.1 Javob Topish

Yoshligimda maktabda o'qish bilan muammolarim bor edi. Menga o'rgatilayotgan hech nima aniq ma'no kasb etmayotgan edi. Menga shunday tuyulardiki, maktabdagi barcha o'quvchilar ularga o'rgatilayotgan bilimni chindan idrok qilish, aslini so'roqga tutish va maqsadini aniqlashtirish o'rniga yodlash va imtihon davomida (chuqur fahmiga yetmay turib) aytib berish haqida ko'proq qayg'urayotgandek edi.

Yoshliginmda yaxshini yomondan, haqiqatni yolg'ondan va maqsadlini maqsadsizdan ajrata olish uchun sehrli formula kerakligini anglab yetdim. 

Maktab davrimda turli nomlar bilan masxara qilishar edi. Lekin, men buni e'tiborga olmas edim, chunki qalbim, aqlim va vujudim butun koinot savollariga javob topish bilan band edi. Shunday qilib, dunyoni ishlarini menga izohlab bera oladigan nazariya ustida izlanishni boshladim. 

Javoblarni izlayotganingzda, qalbingiz va aqlingizni barcha imkoniyatlar uchun ochishingiz muhimdir. Hech qanday ijtimoiy yoki milliy tuzulmalar, sizni koinot haqiqatini izlashdagi salohiyatingizni chegaralashiga va javoblarni har qanday yerdan izlashdan to'xtatishiga yo'l qoymang. 

Ko'p yillik izlanishdan so'ng, menga o'xshagan oddiy inson uchun har qanday narsani oddiy tushuntira oladigan nazariyani o'ylab topdim. Uch-Xossalik Tabiyati deb atadim.

## 0.0.2 Uch-Xossalilik Tabiyati
Uch-Xossalilik Tabiyatiga ko'ra dunyodagi har qanday mavjudot 3 xossadan iborat. Bular bog'liqliklar, maqsadlar va taqdim etuvchilar. Sistemaning jon saqlashi, taraqqiyoti va baxtiyorligida har bir xossa muhim ahamiyat kasb etadi.

Keling bu xossalar haqida gaplashamiz.

### 0.0.2.0 Maqsad

Atrofimizdagi har bir narsaning maqsadi bor. Yaratuvchisining nazarida har bir mavjudot aniq maqsad uchun yaratilgan. Biz mashinani bizni A joydan B joyga olib borish uchun ishlab chiqamiz. Finjonni ichish, idishni ovqatlanish va oyoq kiyimini yurish uchun ishlab chiqamiz. Har bir narsa andozasini shakillantiradigan va yaratilishga ehtiyoj tug'diradigan asosiy maqsadga ega. 

### 0.0.2.1 Bog'liqlik
Har qanday sistema u yoki bu tashqi resursga bog'liq bo'ladi. Misol uchun, biz biologik sistema o'laroq jon saqlashimiz uchun oziq-ovqat va suvga ehtiyojimiz bor. Kompyuter sistemalari elektr quvvati va shunga o'xshash resurslarga bog'liq. Muhimligi va ta'siridan, katta yoki kichikligidan qat'iy nazar, har qanday funksiya qandaydir tashqi ehtiyoji mavjud.  


### 0.0.2.2 Taqdim Etuvchi
Har qanday sistema boshqa sistemalar aloqa qila olishi va imkoniyatlaridan foydalana olishi uchun o'zini taqdim eta olishi kerak. Lekin boshqa sistemalar bog'lana olishlari uchun, o'zini taqdim eta olish xususiyatiga ega bo'lish kerak. Misol uchu, elektr rozetkalari boshqa sistemalar elektr quvvatiga ulana olishlari uchun taqdim etuvchi qavat sifatida xizmat qiladi. Benzin shahobchalari yer ostida benzin saqlaydigan baklarni taqdim qilish qavati hisoblanadi.

![Theory Diagram](Resurslar/Nazariya/The%20Theory.png "")

### 0.0.3 Hammasi Bog'langan

Atrofimizdagilarga teranroq nazar tashlaydigan bo'lsak, barchasi bir-biriga bog'liq ekanini ko'ramiz. Buning yaqqol misoli tabiyatdagi ovqat zanjiri. Ko'katlar o'sishi quyoshga bog'liq, chigirtka ko'kalamzorda oziqlanadi va qurbaga uni ov qiladi, ilonlar esa qurbaqa bilan oziqlanadi va hokazo.

Ozuqa zanjirining har bir azo'si bog'liqlik, maqsad va taqdim etuvchi funksiyalarini bajaruvchi sistemadir.


![Theory Diagram](Resurslar/Nazariya/The%20Theory-0.0.3.png "")

Kompyuter sistemalari ham hayotimizning aksi bo'lgani uchun, bu sistemalar ma'lum bir amaliyotni bajarish uchun u yoki bu sistemaga bog'liq bo'lishning cheksiz zanjirini ko'rsatadi. Oddiy mobil dastur ma'lumotlarni saqlash uchun _backend_ sistemasiga bog'liq bo'lishi mumkin. Lekin _backend_ dasturi bulutli-texnologiyalarda bu ishni qilish uchun foydalanayotgan bo'lishi mumkin. Va nihoyat, bulutli-texnologiyaga asoslangan sistema esa file sistemalarda sodda saqlash amaliyotini bajarish uchun foydalanayotgan bo'lishi mumkin. 

### 0.0.4 Takrorlanuvchi Andaza
Jismlarning Uch-Xossalik Tabiyati nazariyasi bir vaqting o'zida eng kichik va eng katta systemalar uchun qo'llasa bo'ladi. 
Mavjud har bir sistema cheksiz ravishda 3 bo'limga bo'lib ketish mumkin. Buni takrorlanuvchi andaza deb atayman.  

Misol uchun, koinotda mavjud eng kichkina element atomning neytronini ichidagi kvarklar hisolblanadi. Bu kvarklar ham 3 qismdan tashkil topgan: ikki pastgi va bir tepa kvarklar. Ozgina kattaroq kenglikda qarasangiz, bu kvarklar yashaydigan kattaroq sistemaga ham uch qismdan iboratligini ko'rasiz: elektron, proton va neytron. 

![Theory Diagram](Resurslar/Nazariya/The%20Theory-0.0.4.png "")

Atomlar sistemasidan chiqib quyosh sistemasiga e'tibor bersak, bu andaza katta kengliklarda ham o'zini takrorlashini ko'ramiz. Bizning quyosh sistemamiz quyosh, sayyoralar va oylardan tashkil topgan. Va ular atomlar sistemasi kabi bog'liqlik, maqsad va taqdim etuvchi qolipiga quyidagidek mos keladi: 

![Theory Diagram](Resurslar/Nazariya/The%20Theory-0.0.4%202.png "")


Yana kengroq, miqyosda nazar tashlasak, galaktikalar chang, gaz va qora materiyadan tashkil topganini ko'rishimiz mumkin.

Uch-Xossalik Tabiati hayotimizning har jabhasida o'zini namoyon etishini ko'rishimiz mumkin. Koinotdagi har bir mavjudot atomning ichki qismlaridan tortib quyosh sistemalari va galaktikalar ham ushbu qoidaga bo'ysinadi. 

### 0.0.5 Loyiha Andaza va Arxitekturasi

Shunisi aniq bo'ldiki loyihalarimizni andazalashda ushbu nazariyadan foydalanishimiz mumkin. Dasturimizni qismlarini Mavjudlikning Uch-Xossalik Tabiyati nazariyasiga tayanib rivojlantirishimiz mumkin ekan. Bu nazariyaga asoslanib loyihalashtirish qoida va maslahatlar Me'yor deb ataladi. Har qanday holat uchun loyihalar tuzish uchun me'yorni belgilaydi.

Umumiy olib qaraganda, Me'yor har qanday loyiha broker (bog'liqlik), servis (maqsad) va taqdim etuvchi (taqdim etuvchi)dan tashkil topishi kerakligini uqtiradi. 

Misol uchu, sodda RESTful API loyihalashtirayotganimizda, ma'lumotlar bazasi bilan bog'lanish, kelayotgan ma'lumotlarni biznesning qoidalariga asosan tekshiruvdan o'tkazish va bu imkoniyatlarni tashqi foydalanuvchi ishlata olishi uchun taqdim qila olishimiz kerak.

Me'yorga asosan, loyiha quyidagicha ko'rinishi mumkin: 
![Theory Diagram](Resurslar/Nazariya/The%20Theory-0.0.5.png "")


Xuddi shu qolip, har bir qismni ichiga kirganimizda ham takrorlanadi. Misol uchun, service validatsiya komponenti, ishlov berish komponenti va bog'lanish komponentiga ega.  Keyin, yana sinchiklab qarasak, validatsiya komponentining o'zi 3 ta kichikroq bo'lakdan iboratligini ko'rishimiz mumkin: strukturaviy, mantiqiy va tashqi validatsiyalar. Bu holat loyihaning eng kichik qismlariga kirib borguning sari davom etaveradi:  

![Theory Diagram](Resurslar/Nazariya/The%20Theory-0.0.5%202.png "")


Bir loyihadan chiqib, zamonaviy tarqoq mikroservislar arxitekturasiga e'tibor qaratsak xuddi shunday andaza davom etayotganini ko'risihimiz mumkin: 

![Theory Diagram](Resurslar/Nazariya/The%20Theory-0.0.5%203.png "")

Tarqoq sistemalarda, bazi mikroservislar tashqi yoki mahalliy resurslar bilan ishlash uchun dallol vazifasini o'taydi, bir loyiha ichidagi broker komponentiga o'xshab. Lekin, bu dallol servislarning bir yoki bir necha sodda resurslar bilan ishlash amaliyotlarini biznes talabiga ko'ra tartibga qolish uchun maqsadlashtiruvchi komponentlarga ehtiyoj seziladi. Sizning mikroservis arxitekturangiz va tashqi dunyo bilan aloqa o'rnatish uchun sodda darvozabon qavat yaratishingiz kerak bo'ladi.

Uch-Xossalik Tabiyatining bu andazasi bir necha katta loyihalar orasida ham kichik bir loyiha ichida ham o'zini namoyon etadi. 

### 0.0.6 Xulosa
Xulosa qilib aytganda, Mavjudlikning Uch-Xossalik Tabiyati Me'yornining tayanch ustunlaridandir va loyihalashdagi qarorlarning qabul qilinishida katta o'rin egallaydi. Lekin, shunisi ham muhimki, bu nazariya dasturlarni loyihalashdan tashqari jamoani boshqarishda, kitoblar yozishda, munosabatlar o'rnatishda va Me'yor ko'zda tutgan maqsaddan tashqari hayotning ko'plab jabhalarida o'z o'rnini topgan.

Uch-Xossalik Tabiyati nazariyasi ustida ko'p yillik tadqiqot va sinovlardan keyin shunisi aniqki, bu nazariya ishlaydi! Bu hozirda mavjud murakkab sistemalarni tushunishda dastak bo'lib xizmat qiladi va bizning inson sifatida his qiladigan ichki sezgilarimiz bilan mos keladi. Hattoki, bu nazariya kelajakdagi avtomatlashtirilgan mavjudotlarning biz yaratayotgan dastur va asboplar va ular orasida barcha jarayonlarni rivojlantirish yo'llarini o'rganishni osonlashtiradi. 

Xattoki mavjud eng tartibsiz, loyihalarga e'tibor bersangiz ham, garchi Me'yorning aniq chegaralaridan chetga chiqilgan bo'lsada, bu nazariya ma'lum bir qismlarda o'z o'rnini topganligiga amin bo'lasiz.

Va nihoyat, Me'yor Uch-Xossalik Tabiyatini sinashning davomiy safaridir. Biznes olamining inson qo'li yetmagan dengizlarida suzar ekanmiz, bu nazariya ishlaydigan yangi chegaralarni kashf etamiz. 
